Witaj!
Projekt zawiera system, który przechowuje dane w obiektach zwanych dokumentami. Aktualnie w systemie istnieją 2 typy dokumentów: ApplicationForHolidays oraz Questionnaire, jednak w przyszłości może być ich więcej. Dokumenty zapisywane są w bazie danych, a dostęp do bazy zapewnia obiekt typu DocumentDao. Ze względu na treningowy charakter projektu, obiekt ten nie nie łączy się rzeczywiście z bazą danych, ale zwraca zamockowane obiekty.

Po uruchomieniu klasy Main system zainstancjonuje obiekt klasy ProgrammerService i wywoła na tej instancji metodę execute, której dostarczy jako argument obiekt typu DocumentDao. Tam powinien rozpocząć się twój kod. Możesz tworzyć dodatkowe klasy, jeżeli tylko masz ochotę. Wszystko zależy od Twojej inwencji.

Twoim pierwszym zadaniem jest pobranie wszystkich dokumentów z bazy poprzez DocumentDao. Metoda getAllDocumentsInDatabase zwraca wszystkie dokumenty w jednej liście, dlatego następnie musisz rozdzielić je na dwie osobne listy, po jednej dla każdego z typów dokumentów (ApplicationForHolidays i Questionnaire).

Następnie: 

1. Policz, ile średnio możliwych odpowiedzi zawierają wszystkie pytania we wszystkich kwestionariuszach w systemie.	

2. Stwórz listę wszystkich użytkowników, którzy złożyli wniosek o urlop, a następnie sprawdź czy któryś z nich w loginie zawiera polskie znaki, które mogłyby spowodować błędy w niektórych mechanizmach.

3. Sprawdź, czy któryś z wniosków urlopowych zawiera niepoprawnie wprowadzony początek i koniec urlopu (tzn. daty w złej kolejności).

4. Stwórz mechanizm (Helper lub Service), który pozwoli w wygodny sposób zapisać obiekt klasy Questionnaire do pliku tekstowego w czytelnym dla użytkownika formacie, czyli np:

Pytanie: Jaki jest Twój ulubiony kolor?
    1. Żółty
    2. Zielony
    3. Niebieski

5. Obiekt klasy User zawiera prywatne pole "salary" nie posiadające żadnych publicznych akcesorów. Używając refleksji zmień wartość powyższego pola dla dowolnego użytkownika wnioskującego o urlop.

6. Używając dowolnych narzędzi do obsługi wielowątkowości, zrównoleglij 2 dowolne zadania z powyższych.

7. Korzystając z zadania nr 6. zmierz czasy wykonania zadań wykonanych kolejno na jednym wątku, oraz wykonanych równolegle.

W trakcie realizacji zadania możesz oczywiście korzystać z internetu, ale prosimy byś same zadania zrealizował samodzielnie, ponieważ możemy poruszyć sposób realizacji projektu w następnym etapie rekrutacji.

Jeżeli nie zdążysz lub nie dasz rady zrealizować wszystkich zadań, nie przejmuj się, odeślij nam to, co zrobiłeś.

Jeżeli potrzebujesz, możesz w projekcie użyć bibliotek zewnętrznych. Załącz wtedy do projektu wykorzystane pliki JAR.

Projekt, który otrzymałeś stworzony jest w Eclipsie EE, jednak jeżeli chcesz możesz go zaimportować do innego środowiska, które preferujesz. Dla nas ważne jest żebyś odesłał nam twój kod źródłowy.

Powodzenia!
